PRAEFATIO VH

coaceruauit longeque amplissimam confecit scholiorum con—
geriem. Quo factum est, ut apud hunc potissimum auctorem
permulfis locis explicationes inuenias, quae quamuis inter
se pugnent, tamen altera alteram tamquam optima cum
pace excipiunt.

Fuit Christianus (cf. c. I 16, 13. 14 de Adamo), sed
superstitioni admodum addictus (s. I 3, 59 de nodis magicis3
s. Π 8, 209 de βιοθανᾶτοις) et uixit post Isidorum (quem
c. 111 29, 4 laudat, is autem uixit a. 570—636) et post
eos qui recensiones A' et ξ confecerunt. Grammaticae
Latinae studiosissimus* idem Graece optime sciebat, ple-
beios despiciebat**3 num Romae uixerit, incertum est,
Samnium non nouerat (cf. s. I 5, 51); commemorat etiam
‘ciuitatem Augustam Vindelicam apud Raetos' (Augsburg
c. IIII 4, 17), unde haud scio an quis concludat scholiorum
Γ auctorem haud procul ab Alpibus in septentrionali qua-
dam regione opus suum consarcinasse. Cum Fulgentio
Afro (a. 468—523) —- quem ego paululum quidem ante
hos quadraginta annos (philol. Bonn. symbol. p. 501. 502)
scholiorum Γ auctorem fuisse ea de causa suspicabar, quod
in compluribus codicibus (y Flor.) scholia Horatiana Ful-
gentii mitologiarum libro primo excipiuntur ne addito
quidem ipsius Fulgentii nomine — prorsus nihil facere
primo obtutu apparet, si nouam editionem Helmianam
(a. 1898) cum scholiorum Γ dicendi genere comparamus:
is enim multo deteriore utitur dictione.

Ceterum recensionem Γ (= Γ mg.) non ita terminare
potui, ut non glossas quasdam interlineares admitterem:
nam ne codices quidem ipsi hac in re inter se congruunt,
sed fieri potest, ut quod in b uel r in margine legitur,
idem in γ uel α inter uersus scriptum sit et similia, uel
ut longioris adnotationis pars altera inter uersus, altera
in margine legatur. Itaque nequid, quod maioris momenti

* cf. s. 1 3, 89 (iugulas). 5, 14. 78. 6, 122. 123. 10, ‘1
(rictum). 11 2, 43 (rapulam). 3, 163. 280. 4, 68. 8, 91 etc.
³* ‘Velut plebeius expers rationis‘ epi. Ι ’1, 72

