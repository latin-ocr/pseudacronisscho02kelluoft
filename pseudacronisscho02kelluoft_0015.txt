PRAEFATIO XI

nullos intelligo et non postremae notae uiros subsannare,
atque adeo reiectare dictionem hanc „Commentator“ quasi
minus idoneam nec satis ut enarratorem notet Latinam:
quod etiamsi non penitus infitier, tamen si diligentius
animaduertant nostrum ea in re consilium et epistolam
ad lectorem olim lib. odarum quarto praepositam candidius
pellegant‚ aequiores certe nobis eos fore crediderim. Nam
quis eum nominet honorifice, quem ne nouit quidem? ut
taceam ea quae euolui in Horatium scripta uix ullo honore
digna, sed ita lacera, manca, mutila, lacunosa et
tantum non carie uetustateque deperdita, ut ex
iis uix hos Commentarios consarcinauerim. Quid?
quod auctoris nomen opera nulla consequi potuerim? In
editis olim per Henricum Petri operibus Horatii inter
innumeros fere explanatores legere quidem est uirorum
doctissimorum Acronis et Porphyrionis numeros et nomina,
sed in plerisque eis adscriptis miror atque detestor non·
oscitantiam typographi, ut quem fortasse mucosum fecit
lucri crassus odor, sed ineptos cuculos, qui tantos uiros
non reueriti‚ suae stupiditatis labe non puduit aspergere
[sic'l. Facile coniicio eos in eiuscemodi librarios incidisse,
quales per* aliquot annos ualide nos exercuerunt3 at hoc
uehementer abominor, tam praecellentibus scriptoribus eos
tantam barbariem nuncupasse. Quod certe ne facerem,
et iudicarem ex doctis enarrationibus nihil quam cucullata
superesse commenta . . . ea non enarratoris, sed-Commen-
tatoris esse uolui. Deinde cum quatuor legerim Horatii
interpretes, Porphyrionem, Acronern, Modestum et Scaurum,
nec ullis Blandiniis‚ Tonsanis aut aliis scriptis appositum
nomen alicuius, quid cui quaeso adscriberem‘? Fecerint
hoc alii typographi, ut suos typos plausibiliores redderent,
nostrum sane non fuit tam stulte te lectorem ludere tibique
pro thesauris carbones ostentare'.

His uerbis efficitur commentatorem istum a Cruquio
e compluribus codicibus consarcinatum esse auctoris nomine
nusquam adscripto. Itaque uerisimile est Cruquium nec
ex Porphyrionis quodam codice nec ex Pseudacroniana

