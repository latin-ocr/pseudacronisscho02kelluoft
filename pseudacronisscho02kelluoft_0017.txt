PRAEFATIO XIII

nummis, quia nummi in noua fusura iuuant inopiam.'
Haec stultissima sententia non legitur in codicibus3 deest
enim uox ‘inopiam', quae si deletur, optime intellegimus,
quid uoluerit auctor, efficiturque sententia uerissima, qua
nouis nummis magis nos iuuari uel delectari dicit quam
diuturno usu deterioratis. Inopiam uero haud minus anti-
quioribus nummis leuari quam noue fusis quis est qui neget?

Nec rarius inueniuntur ii loci, ubi propter aliquam
librorum corruptelam aut totum scholion aut scholii ali-
cuius pars silentio praeteritur.

Haec omnia si perpendimus, quamuis ‘integram suam
fidem’ Cruquius ipse iactat (ut p. 639), tamen adeo in
eius uerba iurare, ut quaecumque apud commentatorem
leguntur, in antiquis scholiis reuera scripta fuisse credamus,
haud facile audebimus.

Vt unum, quod antiquitates Romanas attinet, adferam
exemplum: equidem in commentatiuncula, quam de sepulcro
Romuli et duobus leonibus scripsi (Iahreshefte des osterr.
archaolog. Instituts 1901 p. 50) uiros doctissimos Mode-
stovium et Gammurinium monui, ne de sensu uerbi ‘con-
stat’, quod quidem apud commentatorem epo. 16, 13. 14
reppererunt, disceptarent, quippe quod illud uocabulum in
ueris schol. Γ non inueniretur.

Aeque uno quidem exemplo monitos uelim eos, qui
de litteris Latinis scribunt. “ Sunt enim qui dicant com-
mentatori Gruquiano pleniorem ‘Acronem’ quam nobis
ante oculos fuisse, eiusque rei testimonium adferant com-
ment. ad serm. I 8, 25: ‘Haec Sagana liberta fuisse dicitur
Pomponii senatoris, qui a triumuiris est proscriptus.’ At-
qui Porphyrio ad h. l. scribit: ‘Memini me legere apud
Helenium Acronem Saganam nomine fuisse Horati tempo-
ribus Pompei sagana* senatoris, qui a triumuiris pro-

* sagana U M P saga W sagam Holder cum Petscheniqio,
alii libertam, uxorem uel coniugem fort. Acron ipse, cf. Pseu-
dacr. natust. epo. 5, 25: Sagana] Nomen ueneficae alterius.
Haec senatoris cuiusdam uxor fuit

